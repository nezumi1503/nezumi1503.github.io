---
title: "Bakalářská práce 1"
excerpt: "Validace elektron-iontové pasti"
collection: positions
---
Vedoucí: Mgr. Michal Hejduk, Ph.D.

Anotace:

Záchyt elektronů ve vakuu a jejich zchlazení na teploty několika milikelvinů je největší výzvou na cestě ke kvantovým simulátorům a počítačům, které fungují na principu manipulování s kvantovými stavy volných elektronů. Oproti počítačům založeným na volných, laserem chlazených iontech nabízejí zrychlení operací o několik řádů.
Naše skupina se snaží tohoto cíle dosáhnout pomocí interakcí elektronů s laserem chlazenými ionty. Máme připravené dva návrhy pastí (zařízení na záchyt elektronů), z nichž jeden nám na stole, byv vytisknut na 3D tiskárně, čeká na instalaci a validaci. Design druhého, v podstatě čipu, jsme právě poslali do patentového úřadu.
Bakalářský student se bude podílet na charakterizaci experimentálního zařízení, na zlepšování jeho designu nebo na počítačových simulacích toho, co od experimentů očekáváme.

Zásady pro vypracování

    Studium literatury a sepsání přehledu o záchytu chladných elektronů a iontů v radiofrekvenčních pastech. 
    Seznámení se s návrhy a realizacemi dvoufrekvenčních pastí schopných zachytávat jak elektrony, tak ionty. 
    Analýza funkčnosti a vlastností pasti a experimentální aparatury.

Literatura

    Ebeling, W., Fortov, V. E. & Filinov, V. Quantum Statistics of Dense Gases and Nonideal Plasmas. (Springer International Publishing, 2017). doi:10.1007/978-3-319-66637-2. 
    Gerlich, D. Inhomogeneous RF Fields: A Versatile Tool for the Study of Processes with Slow Ions. in Advances in Chemical Physics 1–176 (John Wiley & Sons, Ltd, 2007). doi:10.1002/9780470141397.ch1. 
    Foot, C. J. Atomic physics. (Oxford University Press, 2005). 
	Leefer, N. et al. Investigation of two-frequency Paul traps for antihydrogen production. Hyperfine Interact. 238, 12 (2016). 
	Daniš, S. Atomová fyzika a elektronová struktura látek. (Matfyzpress, 2022).

